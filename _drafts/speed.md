---
author: Vassilis Terzopoulos
title: "Ταχύτητα"
date: 2015-01-13 10:28
comments: true
image: "3.jpg"
---

Το σαβατοκύριακο που πέρασε ανεβάσαμε αρκετές βελτιώσεις. Θα προσπαθήσω να περιγράψω τις σημαντικότερες από αυτές. Δώθηκε έμφαση στην βελτίωση της πλοήγησης και γενικότερα της ταχύτητας χρήσης της εφαρμογής. Τρείς οι βασικοί άξονες.

##Διαχωρισμός του μενού σε κύριες και δευτερεύουσες επιλογές πλοήγησης.
Ο διαχωρισμός σε κύριες και δευτερεύουσες επιλογές πλοήγησης έγινε με βάση την χρήση. Στις κύριες συμπεριλάβαμε τις επιλογές που αφορούν την καθημερινή χρήση της εφαρμογής. Αυτές είναι η αρχική σελίδα, οι πελάτες, η ατζέντα και το χρονολόγιο. Αυτές οι επιλογές είναι πλέον διαθέσιμες με ένα κλικ/ταπ στο αντίστοιχο εικονίδιο στην βασική μπάρα πλοήγησης.

Οι δευτερεύουσες επιλογές που αφορούν τη γενικότερη χρήση της εφαρμογής, όπως  οι προτιμήσεις, ο λογαριασμός, οι χρήστες, η συνδρομή, μεταφέρθηκαν στο κάτω μέρος των σελίδων.

Μια ακόμα σημαντική αλλαγή στην πλοήγηση είναι ότι οι επιμέρους κατηγορίες του χρονολογίου, οι κατηγορίες των συμβάντων, είναι πλέον προσβάσιμες μέσω ενός νέου μενού στη κεντρική σελίδα του χρονολογίου. Οπότε όταν θέλουμε να δούμε τι καταγραφές έχουμε κάνει, πηγαίνουμε στο χρονολόγιο όπου τις βρίσκουμε όλες, ταξινομημένες με βάση την ημερομηνία της τελευταίας ενημέρωσης. Απο εκεί μπορούμε να επιλέξουμε να δούμε μόνο τους εμβολιασμούς ή μόνο τις κλινικές εξετάσεις κ.ο.κ. Στις κατηγορίες όπου υπάρχει ημερομηνία και ώρα συμβάντος πλέον έχουμε την δυνατότητα να ταξινομήσουμε τις καταγραφές με βάση την ημερομηνία και την ώρα αντί για την ημερομηνία της τελευταίας ενημέρωσης που είναι η αρχική ταξινόμηση σε όλες τις κατηγορίες του χρονολογίου. Και μιας και μιλάμε για χρονολόγιο, μια άλλη χρηστική βελτίωση είναι ότι πλέον τα συμβάντα είναι ομαδοποιημένα με βάση την ημερομηνία με τον ίδιο τρόπο που εμφανίζονταν και εμφανίζονται τα ραντεβού στην ατζέντα. Η διαφορά της ατζέντας από το χρονολόγιο είναι ότι στην ατζέντα βλέπουμε τα ραντεβού από σήμερα προς το μέλλον με βάση την ημερομηνία και την ώρα του ραντεβού ενώ στο χρονολόγιο βλέπουμε προς τα πίσω με αρχική ταξινόμηση να είναι η ημερομηνία που επεξεργαστήκαμε τελευταία φορά μια καταγραφή.


##Περιορισμός των κλικς/ταπς.
Θέλω να σημειώσω εδώ ότι δεχτήκαμε αρκετές παρατηρήσεις σχετικά με το πως μπορούμε να βελτιώσουμε την ταχύτητα καταγραφής κυρίως σε ότι έχει να κάνει με την εισαγωγή ενός νέου πελάτη και την εισαγωγή του επόμενου ραντεβού έπειτα από έναν εμβολιασμό. Ο λόγος που κάποιες φορές σκεφτόμαστε αρκετά πριν προχωρήσουμε σε μια αλλαγή, ακόμα κι αν αυτή φαίνεται απλή και αυτονόητη, είναι γιατί θέλουμε να κρατάμε την εφαρμογή φιλική και κατανοητή για όλους, νέους και παλιούς, αρχάριους και έμπειρους και αυτό δεν είναι πάντα έυκολο.

Οι αλλαγές που έγιναν για την βελτίωση της ταχύτητας καταγραφής είναι οι εξής:

- Μετά την εισαγωγή ενός νέου πελάτη μεταφερόμαστε πλέον απευθείας στην φόρμα εισαγωγής των στοιχείων του ζώου του.
- Στη φόρμα εισαγωγής των στοιχείων ενός νέου ζώου, έχουμε πλέον τη δυνατότητα να επιλέξουμε που θέλουμε να μεταφερθούμε όταν θα πατήσουμε το κουμπί για αποθήκευση. Αν για παράδειγμα επιλέξουμε εμβολιασμός, μόλις πατήσουμε το κουμπί για να αποθηκεύσουμε τα στοιχεία του ζώου, θα μεταφερθούμε στην φόρμα για να καταγράψουμε έναν εμβολιασμό για το συγκεκρυμμένο ζώο.
- Μετά την αποθήκευση της καταγραφής ενός εμβολιασμού, πλέον μεταφερόμαστε αυτόματα στην φόρμα για την καταγραφή του επόμενου ραντεβού. Το ίδιο υσχίει πλέον και μετά από την καταγραφή μιας κλινικής εξέτασης ή μιας θεραπευτικής αγωγής.


##Βελτιωμένες μπάρες πελάτη και ζώου.
Για να δούμε τα στοιχεία επικοινωνίας του πελάτη, ή το προφίλ ενός ζώου ενώ βρισκόμαστε σε κάποια φόρμα καταγραφής, πλέον το μόνο που χρειάζεται να κάνουμε είναι να πατήσουμε πάνω στην μπάρα του πελάτη ή του ζώου αντίστοιχα. Οι μπάρες αυτές ανοίγουν και περιλαμβάνουν χρήσιμες πληροφορίες, συνδέσμους αλλά και το επόμενο ραντεβού!
