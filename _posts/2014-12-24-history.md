---
author: Δημήτρης Ντοβίνος
title: "Μια σύντομη αναδρομή"
date: 2014-12-24 19:27
comments: true
image: "dog1.png"
---

Είμαστε προγραμματιστές. Για την ακρίβεια είμαστε μηχανικοί. Φτιάχνουμε πράγματα για να τα χρησιμοποιήσουν άλλοι και να κάνουν την δουλειά τους ευκολότερα.

Τo Vetrian είναι ένα από τα "παιδιά μας". Ξεκίνησε μέσα από μια συζήτηση με ένα φίλο κτηνίατρο, τον Γιάννη Τσούτη, το καλοκαίρι του 2013. Μας παρουσίασε μερικά από τα καθημερινά προβλήματα που αντιμετώπιζε στην οργάνωση του κτηνιατρείου και φάνηκε πώς ήταν δυνατό με την χρήση της τεχνολογίας να δώσουμε λύση σε πολλά από αυτά.

Αρχικά ήταν μια εφαρμογή με περιορισμένες δυνατότητες, φτιαγμένη στον ελεύθερο χρόνο μας, που εξυπηρετούσε μόνο ένα χρήστη. Μετά από μερικούς μήνες φάνηκε πως ο ένας και μοναδικός χρήστης, χρησιμοποιούσε καθημερινά την εφαρμογή και ότι πραγματικά το Vetrian έδινε λύσεις, προσέφερε μια υπηρεσία.

Ο Γιάννης σκέφτηκε να κάνει μια αναφορά στην Ελληνική κτηνιατρική κοινότητα στο facebook. Η εφαρμογή δεν ήταν φυσικά αρκετά ώριμη τότε αλλά είπαμε γιατί όχι! Αναφορά έγινε και στο [diagnovet.gr](http://diagnovet.gr). Τις επόμενες ημέρες γράφτηκαν στο Vetrian περισσότεροι από 120 κτηνίατροι. Ήταν ξεκάθαρο ότι υπήρχε ενδιαφέρον.

<!--Μια τυπική μέρα στο γραφείο μας συνήθως σημαίνει 10+ ώρες διαβάζοντας, γράφοντας, σερφάροντας και χρησιμοποιώντας online υπηρεσίες. Μερικές από αυτές είναι το basecamp, github, bitbucket, lighthouse, και άλλες πολλές. Όλες είναι συνδρομητικές (10-30 Ευρώ τον μήνα) και σου προσφέρουν την δυνατότητα ανά πάσα στιγμή να διακόψεις. Το Vetrian ήταν ξεκάθαρα άλλη μια τέτοια υπηρεσία αλλά με κοινό όχι τους προγραμματιστές, αλλά τους κτηνιάτρους.-->

Έτσι αποφασίσαμε να ανοίξουμε την πλατφόρμα σε πολλούς χρήστες και να ανοίξουμε και τις συνδρομές. Εδώ είναι και το κλειδί για το μέλλον του Vetrian. Πρέπει την αποδοχή που βρήκε από την κοινότητα σας να την μετατρέψουμε και σε έσοδα ώστε να μπορεί να αναπτυχθεί κι άλλο η εφαρμογή και να καλύπτει τα λειτουργικά της έξοδα καθώς και τον χρόνο που έχει επενδυθεί από εμάς.

Είμαστε περήφανοι για την ποιότητα του Vetrian. Ελπίζουμε ότι θα συνεχίσει να αποτελεί ένα χρήσιμο εργαλείο για την κτηνιατρική κοινότητα. Στόχος μας είναι με την βοήθειά σας να εδραιώσουμε το Vetrian σαν το de facto εργαλείο για την οργάνωση κάθε κτηνιατρείου στην Ελλάδα (και όχι μόνο).
